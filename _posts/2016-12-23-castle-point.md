---
layout: post
title: "Castle Point"
date: 2016-12-23
backgrounds:
    - /assets/posts/8/IMG_1822.JPG
thumb: /assets/posts/8/thumbs/IMG_1815.png
---

Předešlý večer jsme se poprvé rozhodli pro změnu plánů vzhledem k nepříznivému počasí, které aktuálně vládne na Severním ostrově. Nechtělo se nám tak jít na osmihodinovou túru s převýšením 800 metrů, když bysme z toho, co bychom po cestě chtěli hlavně vidět, neviděli téměř nic.

Museli jsme tedy najít jinou alternativu jakýmkoliv směrem, jen ne severně, abychom se pořád zhruba drželi cesty na jih. Bylo na výběr mezi Národním parkem Egmont, uprostřed kterého se tyčí dřímající sopka Taranaki (Mount Egmont) na západním pobřeží, Národním parkem Whanganui s mostem, který nikam nevede, tedy "Bridge to Nowhere", který je taktéž západně a nebo Castle Pointem s majestátním majákem na jihovýchodním pobřeží.

Abychom se co nejvíce přiblížili Wellingtonu, kde chceme strávit Štědrý večer, rozhodli jsme se pro třetí alternativu. Castle Point se nám líbil i proto, že ve špatném počasí by toto místo mělo působit velmi dramaticky.

<a href="/assets/posts/8/IMG_1822.JPG" title="Castle Point maják">
	<img src="/assets/posts/8/thumbs/IMG_1822.JPG" width="75" height="75">
</a>

Cestou jsme doplnili zásoby potravin a naftu a na místo jsme dojeli lehce před čtvrtou odpolední. Zaparkovali jsme na pláži hned pod majákem. Oblékli jsme si na sebe všechno, co jsme našli. Z plavek jsme se převlékli do podvlíkaček, já nasadila čepici a Martin kapucu, přes toto všechno ještě sluneční brýle kvůli větru, který zvedal písek, ale tohle místo za to opravdu stojí.

<a href="/assets/posts/8/IMG_0428.JPG" title="Selfie u majáku">
	<img src="/assets/posts/8/thumbs/IMG_0428.JPG" width="75" height="75">
</a>

Obytňák jsme po procházce přeparkovali na parkoviště nad pláží tak, abychom měli ze zadní části výhled přímo na oceán. Martin si otevřel konečně první a druhé pivo - Monteith's Bohemian Pilsner - které je docela ucházející :-) Já jsem začala s přípravou vepřových steaků s bramborem. Udělali jsme si takový malý piknik na posteli, kam jsme si položili desku jídelního stolu a pod dekou jsme se pustili do jídla.

<a href="/assets/posts/8/IMG_0459.JPG" title="Selfie u majáku">
	<img src="/assets/posts/8/thumbs/IMG_0459.JPG" width="75" height="75">
</a>

<a href="/assets/posts/8/IMG_1826.JPG" title="Pod majákem">
	<img src="/assets/posts/8/thumbs/IMG_1826.JPG" width="75" height="75">
</a>

Zítra ráno bychom chtěli vypustit drona, ale vše bude záležet na tom, jestli bude pršet a foukat jako teď a nebo jestli bude jen pod mrakem. Poté nás čeká přesun do Wellingtonu, kde si uděláme Vánoce a další den ráno vyrazíme lodí na Jižní ostrov.

