---
layout: post
title: "Christchurch"
date: 2017-01-12
backgrounds:
    - /assets/posts/25/IMG_1896.JPG
thumb: /assets/posts/25/thumbs/IMG_1895.JPG
---

Ještě ve středu večer jsme dorazili do kempu v centru města Christchurch a vyrazili jsme vstříc ruchu velkoměsta.

Čekalo nás nečekané. Město Christchurch se doposud nevyrovnalo s následky zemětřesení, které ho zasálho na začátku roku 2011. Na ulicích je k vidění spousta starých opáskovaných budov, které čekají na demolici. Dále jsou zde staveniště, na kterých se již nové budovy začaly stavět a pak několik nových moderních budov, které již fungují. Je to ale jako kdyby člověk procházel městem duchů. Pět minut jdete po hlavní třídě a nenarazíte ani na živou duši, kolem samé lešení, silnice jsou také z poloviny v rekonstrukci, ale pak narazíte na super restauraci s barem, kde je zábava v plném proudu. Když projdete okolo, znovu se opakuje ten samý scénář. Je to hodně zvláštní pocit.

<a href="/assets/posts/25/IMG_1892.JPG" title="Nákupní třída">
	<img src="/assets/posts/25/thumbs/IMG_1892.JPG">
</a>

<a href="/assets/posts/25/IMG_1893.JPG" title="Cathedral Square">
	<img src="/assets/posts/25/thumbs/IMG_1893.JPG">
</a>

<a href="/assets/posts/25/IMG_1895.JPG" title="Jako na staveništi">
	<img src="/assets/posts/25/thumbs/IMG_1895.JPG">
</a>

<a href="/assets/posts/25/IMG_1896.JPG" title="Jako na staveništi">
	<img src="/assets/posts/25/thumbs/IMG_1896.JPG">
</a>

Nedalo nám to a museli jsme sem vložit něco k tomuto historickému milníku, který se jistojistě zapsal do duší všech lidí, kteří zde žijí.

Ještě pozdě večer téhož dne jsme začali balit kufry a uklízet obytňák, aby byl připravený k předání následující den ráno. Naposledy jsme si v něm ustlali a ráno ho vrátili společnosti Apollo. Více ke statistikám zjištěných, opravených a neopravených vad a také k poškození, ke kterým jsme sami přispěli v článku, který bude nadcházet.

Poslední noc před odletem jsme si zajistili v Bed & Breakfast s názvem Water Lily Garden kousek od letiště. Překvapilo nás, jak moc hezké prostředí na nás čekalo :-)

<a href="/assets/posts/25/IMG_1916.JPG" title="Naše poslední noc na Zélandu">
	<img src="/assets/posts/25/thumbs/IMG_1916.JPG">
</a>

> ### Zemětřesení a obnova města
> *"V druhé polovině dvacátého století se v okolí Christchurche žádná skutečně silná zemětřesení neobjevila a obyvatelé přestali být ostražití. O to víc je 4. září 2010 ve 04:35 překvapily otřesy o síle 7,1 stupně Richterovy stupnice. Během zemětřesení spadlo několik komínů, ale k žádným větším škodám nedošlo a nikdo nepřišel o život. 22. února 2011 bohužel následovaly další silné ořesy o síle 6,3 stupňů, které silně poškodily celé centrum města a způsobily smrt 185 lidí, z nichž většina zemřela ve dvou zřícených budovách. <br><br>
Starší a bohatší západní předměstí stálo na lepších základech a otřesům poměrně dobře odolalo. Zato domy na východních předměstích stály na rekultivované půdě původních bažin, která se během otřesů chovala jako pohyblivé písky. Domy se propadaly do země, silnice se vzdouvaly a podzemní voda se mísila se splašky z porušeného kanalizačního potrubí. <br><br>
Do odstraňování následků zemětřesení se zpočátku pustilo na 2500 studentů univerzity (Canterbury University). Okolí historického centra o rozloze 3 km<sup>2</sup> bylo uzavřeno a tamní domy byly z větší části určeny k demolici. Trvalo víc než dva roky než bylo zničené centrum opětovně zpřístupněno veřejnosti. Městská správa vytvořila nový úřad Canterbury Earthquake Recovery Authority, do jehož čela postavila rozhodného a energického Gerryho Brownleeho, který osobně vedl rekonstrukci města. <br><br>
Úřad a jeho ředitel měli mimořádné pravomoce, ale obnova přesto probíhala velmi pomalu. V nedávné době ve městě proběhla veřená diskuze, při níž obyvatelé rozhodli, že nové centrum by mělo být menší, zelenější a celkově přátelštější. Otevřená prostranství východně od Manchester Street a jižně od Tuam Street by měla obepínat střed se soudními, zdravotními, společenskými, uměleckými, sportovními institucemi a autobusovým nádražím. Nejvyšší budovou bude 23poschoďová budova Pacific Tower z doby před zemětřesením a všechny další budou mít maximálně sedm poschodí."*
> <br> -- Rough Guides 2015
