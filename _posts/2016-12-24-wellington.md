---
layout: post
title: "Vánoce ve Wellingtonu"
date: 2016-12-24
backgrounds:
    - /assets/posts/9/IMG_1872.JPG
thumb: /assets/posts/9/thumbs/IMG_0482.JPG
---

> *"Veselé Vánoce přejeme,<br>
> ze sluníčka se tu radujeme.<br>
> Sníh a náledí,<br>
> to nám tady nevadí.<br>
> Štědrovečerní večeři máme mexickou,<br>
> cestu na záchod budeme mít hektickou.<br>
> Palma nebo smrček,<br>
> pohodu pod každý stromeček."*<br>
>
> *Přeje Martin + Erika*

Po houpavé noci v obytňáku jsme se rozhodli, že drona nevypustíme, protože by nám ho vítr o síle 20 m/s odfouknul. Udělali jsme si tak ovesné vločky s čerstvými jahodami a vyrazili jsme do hlavního města.

Ve Wellingtonu jsme se ubytovali v kempu, doplnili vše potřebné a poprvé jsme si vyprali ve veřejné prádelně. Naučili jsme se věšet předsušené prádlo v sušicce přímo v karavanu - z toho důvodu, že jsme chtěli do města oslavit Vánoce a nechtěli jsme věšet prádlo po kempu.

<a href="/assets/posts/9/IMG_0472.JPG" title="Věšení prádla v obytňáku">
	<img src="/assets/posts/9/thumbs/IMG_0472.JPG" width="75" height="75">
</a>

Oblékli jsme se do toho nejslavnostnějšího oblečení, co s sebou máme, takže Martin do džínů a trička a já do plátěných kalhot a trička s krajkou, které k tomu moc nepasovalo :-) ...a vyrazili jsme autobusem do centra.

<a href="/assets/posts/9/IMG_0487.JPG" title="Wellington v pozadí">
	<img src="/assets/posts/9/thumbs/IMG_0487.JPG" width="75" height="75">
</a>

I když předpověď počasí ukazovala 16°C, tak na sluníčku bylo pocitově spíš 25°C, a tak jsme šli přímo k pobřeží, kde si Martin dal pivo Pale Ale a posadili jsme se na trávu a relaxovali. Vyhlídli jsme si na internetu několik restaurací, do kterých bychom si mohli zajít na vánoční večeři a o něco později jsme vyrazili.

<a href="/assets/posts/9/IMG_0485.JPG" title="Selfie">
	<img src="/assets/posts/9/thumbs/IMG_0485.JPG" width="75" height="75">
</a>

Ani jedna z restaurací, do kterých jsme chtěli jít, nebyla otevřená přes svátky, ale narazili jsme na mexickou restauraci, která vypadala moc pěkně, a tak jsme šli tam.

Objednali jsme si společný předkrm, každý jeden hlavní chod, Martin pivo z tanku a já domácí limonádu. Nakonec jsme si objednali každý po jednom dezertu. Byly to opravdu hody a jídlo bylo naprosto delikátní. Byla to tak výborná volba na štědrovečerní večeři.

<a href="/assets/posts/9/IMG_1879.JPG" title="Štědrovečerní večeře">
	<img src="/assets/posts/9/thumbs/IMG_1879.JPG" width="75" height="75">
</a>

Po večeři jsme přemýšleli, zda jet zpátky do kempu a nebo si zajít do místního kina na film "Rogue One: A Star Wars Story", který měl v ČR premiéru v den našeho odletu. Koukli jsme se, kde je nejbližší kino a zjistili jsme, že film začíná za 20 minut a cesta tam bude trvat zhruba 15 minut pěšky. Moc dlouho jsme se tedy nerozmýšleli a vyrazili jsme. Film byl promítaný ve 3D a pohodlnější kino jsme v životě neviděli. Namísto nepohodlných židlí či sedaček na nás čekaly dvojgauče s polštářky a stolečkem na odložení občerstvení. Mohla jsem si tak sundat boty a jako doma si dát nohy na gauč a opřít se o Martina, který mě mohl romanticky objímat :-)

Vánoční den jsme tak zakončili poněkud netradičním způsobem, ale za to s plnou parádou a hlavně pohodou!











