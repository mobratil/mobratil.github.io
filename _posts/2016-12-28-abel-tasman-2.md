---
layout: post
title: "Abel Tasman NP - lážo plážo"
date: 2016-12-28
backgrounds:
    - /assets/posts/12/IMG_2043.JPG
    - /assets/posts/12/IMG_0696.JPG
thumb: /assets/posts/12/thumbs/apple.jpg
---

Úterý a středu jsme strávili převážně na plážích, což jsme po týdnu ježdění a jednoho dobrodružství za druhým potřebovali. Teď sedíme v karavanu, relaxujeme a posloucháme šum oceánu.

Na úterní den jsme měli naplánovanou cestu na pláž Split Apple Rock a jak již název napovídá, na pláži je kámen ve tvaru jablka, který je rozlomený napůl. Snažili jsme se dohledat, jakým způsobem se dostal na to konkrétní místo a co se stalo, ale bohužel ani samotní historici nejsou schopni nalézt kloudné vysvětlení, a tak je toto místo ověnčené mnoha pověstmi a mýty.

<a href="/assets/posts/12/IMG_2039.JPG" title="Odliv">
	<img src="/assets/posts/12/thumbs/IMG_2039.JPG">
</a>

Než jsme se na pláž ale dostali, čekala nás strastiplná cesta. Na mapě to vypadalo, že je pláž hned za výběžkem místa, kde jsme kempovali, a tak jsme vyrazili pěšky. Zhruba po kilometru a půl jsme pochopili, že to zase až tak blízko nebude, ale že to dojdeme. Jelikož byl odliv, rozhodli jsme se zkrátit si cestu přes vyschlou pláž, na konci které jsme narazili na dřevěné schody schované v houští, které vedly přesně na ten kopec, na který jsme se potřebovali vyšplhat, abychom ho poté mohli zase sejít. Schody byly ale označené cedulí "soukromý pozemek". Martinovi se tam moc nechtělo, ale já jsem odmítala jít zpátky a pak po silnici zdlouhavou cestou, a tak jsme se proplížili něčí zahradou.

<a href="/assets/posts/12/IMG_2044.JPG" title="Split Apple">
	<img src="/assets/posts/12/thumbs/IMG_2044.JPG">
</a>

<a href="/assets/posts/12/IMG_1941.JPG" title="Split Apple">
	<img src="/assets/posts/12/thumbs/IMG_1941.JPG">
</a>

Pláž jako taková byla moc pěkná. Vzali jsme si s sebou dvě malé lahvičky šampaňského, které jsme zapomněli o Vánoce vypít a užívali si letního počasí.

<a href="/assets/posts/12/IMG_2046.JPG" title="Pohřbený Martin">
	<img src="/assets/posts/12/thumbs/IMG_2046.JPG">
</a>

Cestou zpět do kempu jsme to vzali opět přes něčí soukromý pozemek :-)

Na středu jsme měli naplánovaný přejezd na severozápadní cíp národního parku. Zavolali jsme do kempu, do kterého jsme měli namířeno, abychom si ověřili, zda je volná kapacita, ale bohužel jsme dostali informaci, že až do 6.1. mají úplně plno. Je to ten kemp, kam jezdí hlavně místňáci.

Vyrazili jsme tak o jeden kemp jinam, do městečka Pohara. I v tomto kempu nám bylo přes telefon sděleno, že mají bohužel plno, ale nedali jsme se odradit a zajeli jsme tam a místo pro nás našli :-) Předtím jsme se ale ještě zastavili na krásné osamocené obrovské pláži s azurově modrým mořem, na které bylo celkem asi patnáct lidí.

Zítra nás čeká pozvolná cesta směrem na jih. Ještě přesně nemáme stanoveno, kde zakotvíme, ale už teď se těšíme :-)

<a href="/assets/posts/12/IMG_0668.JPG" title="PF Erika">
	<img src="/assets/posts/12/thumbs/IMG_0668.JPG">
</a>

<a href="/assets/posts/12/IMG_0673.JPG" title="PF Martin">
	<img src="/assets/posts/12/thumbs/IMG_0673.JPG">
</a>

<a href="/assets/posts/12/IMG_0677.JPG" title="Beruška sedí v koutě">
	<img src="/assets/posts/12/thumbs/IMG_0677.JPG">
</a>

<a href="/assets/posts/12/IMG_0678.JPG" title="Beruška už nesedí v koutě">
	<img src="/assets/posts/12/thumbs/IMG_0678.JPG">
</a>

<a href="/assets/posts/12/IMG_0695.JPG" title="Martínek na pláži">
	<img src="/assets/posts/12/thumbs/IMG_0695.JPG">
</a>

<a href="/assets/posts/12/IMG_0701.JPG" title="Náš stín">
	<img src="/assets/posts/12/thumbs/IMG_0701.JPG">
</a>

