---
layout: post
title: "Dovolená je tu!"
date: 2016-12-16
backgrounds:
    - /assets/posts/1/IMG_0010.JPG
thumb: /assets/posts/1/IMG_0010_THUMB.JPG
---

Po několikaměsíčním plánování je tu konečně den "L" neboli den dlouhého letu do neznáma až tam, kde se voda ve vaně točí obráceným směrem a na nebi neuvidíte Velký a Malý Vůz, ale Jižní Kříž. Jedeme konečně do toho Kraje, kde dobro vítězí nad zlem. Ne, že by tomu tady bylo jinak, ale tam měli Jeden prsten, který bylo nutné vhodit do Hory osudu, aby bylo zase vše jak má. Byla k tomu zapotřebí celá trilogie filmu Pán prstenů, který byl natočen podle skutečné události. Stejně jako hlavní protagonisti filmu se i my chystáme na velké poznávání a dobrodružství.

![Sample Image](/assets/posts/1/IMG_0010.JPG)

## Let s Emirates, největším dopravním letadlem světa

Čekají nás dva na sebe navazující lety. První z Prahy do Dubaje a druhý z Dubaje do Aucklandu, což je nejdelší let vůbec. Mezi lety máme deset hodin na přestup. Letět s Emirates má jednu obrovskou výhodu - o každého je staráno jako v bavlnce. Máme tak všichni, co takto přestupují zajištěný hotel přímo na letišti. Načerpáme tak alespoň síly na ten devatenáctihodinový let.

Ti z vás, co by nás chtěli sledovat na radarech online, máme tato čísla letů:
- EK 140 v 15:15 z Prahy do Dubaje,
- EK 434 v 10:25 SAE času z Dubaje do Aucklandu.

Prozatím se loučíme, jdeme rychle dobalit těch zbývajících pár kousků oblečení, co nám visí na sušáku, a letíme na letiště... :-)
