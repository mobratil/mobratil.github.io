---
layout: post
title: "Den cesty, oprav a úklidu"
date: 2016-12-30
backgrounds:
    - /assets/posts/14/IMG_0798.JPG
thumb: /assets/posts/14/thumbs/IMG_2176.JPG
---

Po několika dnech strávených s nefunkční vodní pumpou v době svátků, jsme konečně poprvé jeli kolem otevřeného servisu ve městě Greymouth, což v překladu znamená "šedá ústa", a tak jsme tam zastavili. Páni opraváři vypadali celkem optimisticky, a tak nás na hodinu a půl vypustili do města, že to do té doby opraví.

Město Greymouth je zajímavé industriální město, ve kterém jsme si stihli dát akorát kávu a horkou čokoládu ve velmi příjemné místní kavárně.

Bohužel nám bylo po návratu do servisu sděleno, že pumpa je neopravitelná a že jí budou muset celou vyměnit na naší další zastávce ve větším městě, tedy zřejmě v Queenstownu, kam by měla pumpa dorazit z města Christchurch - neví se ale kdy... :-D

<a href="/assets/posts/14/IMG_2176.JPG" title="Čokoláda a Flat White v kavárně v Graymouthu">
	<img src="/assets/posts/14/thumbs/IMG_2176.JPG">
</a>

<a href="/assets/posts/14/IMG_0798.JPG" title="Kavárna v Greymouthu">
	<img src="/assets/posts/14/thumbs/IMG_0798.JPG">
</a>

Mile nás ale překvapilo, že se pánům servisákům podařilo pumpu spravit alespoň na nějaký čas hrubou silou a to tím, že do toho prostě praštili. Dostali jsme instrukce, že když to přestane fungovat, tak do toho máme taky bouchnout. Vodní pumpa nám tedy vlastně funguje a uvidíme, jestli to takto nedoklepeme až do konce :-)

Každopádně já měla velkou radost, že můžu karavan a kuchyňku zase pořádně umýt a že nemusím nádobí tahat pořád do kuchyněk v kempech, případně na dalších místech.

Odpoledne jsem dorazili do kempu v malém městečku Okarito, které je kousek od ledovců, na které se chceme podívat zítra. Pánové ze servisu nám Okarito doporučili, že je moc pěkné a že tu nebudeme s další stovkou turistů jako tomu bude právě u ledovců. Večer si tu tak opravdu užíváme v poklidné atmosféře.

<a href="/assets/posts/14/IMG_2180.JPG" title="Západní pobřeží">
	<img src="/assets/posts/14/thumbs/IMG_2180.JPG">
</a>

pozn.I: Konečně jsme také udělali generální skoro "novoroční úklid", tak si zase přijdeme trošku jako lidi :-)

pozn.II: Zajímavé na tomto kempu je to, že registraci si každý má udělat sám, peníze vložit do připraveného pytlíčku a vhodit do kasičky. Odměnou za poplatek je možnost kempování v krásné lokalitě kousek od moře, super společenská místnost se zásuvkami na dobíjení čehokoliv co kdo potřebuje, hezké koupelny s teplou vodou, čisté záchody a malá kuchyňka a možností vypůjčení grilovacích propriet. Samozřejmě se chystáme zítra ráno při odjezdu zaplatit, tento kemp za to opravdu stojí a to je jeden z levnějších.

<a href="/assets/posts/14/IMG_2184.JPG" title="Vstup do kempu">
	<img src="/assets/posts/14/thumbs/IMG_2184.JPG">
</a>
