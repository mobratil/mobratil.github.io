---
layout: post
title: "Mount Cook"
date: 2017-01-08
backgrounds:
    - /assets/posts/22/IMG_2595.JPG
thumb: /assets/posts/22/thumbs/IMG_2595.JPG
---

Sobotní den jsme v podstatě celý strávili za volantem, respektive Martin :-) Ujeli jsme něco kolem 400 km z Te Anau až k jezeru Pukaki.

Původně jsme si chtěli udělat zastávku v Lindis Passu, což je jeden z třech hlavních průsmyků na Jižním Ostrově, ale protože nám tam hodně pršelo a vlastně tam nic moc nebylo, rozhodli jsme se dojet až k jezeru Pukaki pod nejvyšší horou Nového Zélandu, Mount Cook měřící 3 764 metrů.

Jezero Pukaki má zvláštně mléčně tyrkysový odstín, který jezerní vodě dodává rozpuštěná "ledovcová moučka" - jemné částečky kamene.

Zaparkovali jsme ve volně přístupném kempu bez poplatku s výhledem přímo na jezero. Protože byla jasná obloha a kolem žádné město, poprvé jsme spali s roztaženými závěsy na stranu k jezeru a skoro jsme se tak cítili jako by jsme spali pod širákem. Celou noc nás hlídal Měsíc, který se odrážel v jezeru a před spaním jsme pozorovali hvězdy.

<a href="/assets/posts/22/DJI_0054.JPG" title="Jezero Pukaki s horou Mount Cook schovanou v oblacích">
	<img src="/assets/posts/22/thumbs/DJI_0054.JPG">
</a>

<a href="/assets/posts/22/IMG_1542.JPG" title="Jezero Pukaki">
	<img src="/assets/posts/22/thumbs/IMG_1542.JPG">
</a>

<a href="/assets/posts/22/IMG_2518.JPG" title="Jezero Pukaki">
	<img src="/assets/posts/22/thumbs/IMG_2518.JPG">
</a>

<a href="/assets/posts/22/DJI_0051.JPG" title="Kemp u jezera Pukaki">
	<img src="/assets/posts/22/thumbs/DJI_0051.JPG">
</a>

Další den, tedy v neděli jsme se přiblížili o 64 km blíž k hoře Mount Cook a vydali se na dvě kratší trasy. Měli jsme ohromné štěstí, protože když jsme došli na první vyhlídku, zrovna se roztáhly mraky a na nás vykoukl majestátní vrchol hory Mount Cook.

Druhá z tras byla spíš procházková. Žádné velké výhledy, ale to protože už jsme strašně zmlsaný :-)

<a href="/assets/posts/22/DJI_0059.JPG" title="Údolí před horou Mount Cook focené z drona">
	<img src="/assets/posts/22/thumbs/DJI_0059.JPG">
</a>

<a href="/assets/posts/22/IMG_1601.JPG" title="U jezera před Mount Cookem">
	<img src="/assets/posts/22/thumbs/IMG_1601.JPG">
</a>

<a href="/assets/posts/22/IMG_1612.JPG" title="Mount Cook schovaný za námi v mlze">
	<img src="/assets/posts/22/thumbs/IMG_1612.JPG">
</a>

<a href="/assets/posts/22/IMG_1637.JPG" title="Mount Cook na nás udělal jeden krátký kukuč">
	<img src="/assets/posts/22/thumbs/IMG_1637.JPG">
</a>

<a href="/assets/posts/22/IMG_2595.JPG" title="Mount Cook">
	<img src="/assets/posts/22/thumbs/IMG_2595.JPG">
</a>

<a href="/assets/posts/22/IMG_1676.JPG" title="Náš věrný mlýnek na kávu :-)">
	<img src="/assets/posts/22/thumbs/IMG_1676.JPG">
</a>

<a href="/assets/posts/22/IMG_1685.JPG" title="Lávka po cestě">
	<img src="/assets/posts/22/thumbs/IMG_1685.JPG">
</a>

Rozhodli jsme se, že ještě tentýž den pojedeme k jezeru Tekapo, dalšímu ledovcovému jezeru, u kterého je prý krásné město Tekapo s kamenným kostelem a horou Mount John s největší observatoří na Zélandu.

Ubytovali jsme se v jediném placeném kempu hned u jezera, abychom dobili baterie do drona a dalších zařízení, ale bohužel neměli místo s přípojkou na elektřinu. Dostali jsme tedy místo bez přípojky s tím, že baterie si můžeme dobít ve společenské místnosti. Netušili jsme, že budeme absolutně odříznutí od těch, kdo přípojku mají a přišli jsme si jak na veřejném parkovišti. Nemohli jsme si ani doplnit vodu a vypustit nádrž s vodou již použitou, a tak jsme takové místo byli reklamovat, dostali zpět nehorázných 36 NZD a odjeli do volného kempu kousek opodál.

S Martinem jsme následně zpětně hodnotili všechny kempy, ve kterých jsme doposud byli a nikde jsme se nesetkali s tím, že bychom se cítili jako "vyvrhelové" a přístup personálu byl tak hrubý. Je to ale asi spíš tím, že všechny ostatní kempy byly naprosto super a personál neskutečně v pohodě. Všechno je prostě o lidech...

Teď máme před sebou tři dny bez jakýchkoliv konkrétnějších plánů, tak si procházíme mapu, kam vyrazit dál. Od Christchurche už tak daleko nejsme, takže když bude hezky, můžeme se někam vyvalit a dát si pivko :-)

Uvidíme, jestli se nám dnes večer ještě podaří jít na noční prohlídku do observatoře na hoře Mount John, která je od nás asi pět kilometrů. Prý mají volná místa už jen ve dvě ráno... :-D Jdeme si tedy dát kafe ať do té doby neusneme...
