---
layout: post
title: "Milford Sound"
date: 2017-01-05
backgrounds:
    - /assets/posts/20/IMG_1263.JPG
thumb: /assets/posts/20/thumbs/IMG_1263.JPG
---

Přišel den, na který jsme měli naplánovaný výlet lodí po fjordu zvaném Milford Sound. Je to jedna z hlavních aktivit, o které jsme dopředu věděli, že určitě chceme na Novém Zélandu zažít. Problém ale je, že počasí si tu moc nenaplánujete, ale je to tak strašně moc zajimavé, že si většina lidí objedná lístky s dostatečným předstihem i bez jistoty počasí.

My jsme nechali rezervaci jak kempu, tak lístků na poslední chvíli a to hned na první letošní den. Měli jsme tak docela štěstí, že na nás ještě nějaké lístky zbyly a je pravda, že předběžnou předpověď jsme již znali, a tak jsme se snažili trefit do co možná nejlepšího počasí.

Ráno jsme vstali, otevřeli dveře karavanu a na obloze nás nečekal ani jediný mráček, což je tady spíš rarita a i když to naše předpověď hlásila, nechtěli jsme tomu sami věřit. Vyrazili jsme tak posilněni snídaní na loď, která odpolouvala v 10:30 ráno z přístavu.

Při plavbě jsme viděli jeden vodopád za druhým a také spoustu strmých skal padajících přímo do ledově studené vody. Nelze slovy vyjádřit krásu okolní přírody. Chce to, aby to viděl každý na vlastní oči. Je to prostě nádhera!

<a href="/assets/posts/20/IMG_1263.JPG" title="">
	<img src="/assets/posts/20/thumbs/IMG_1263.JPG">
</a>

<a href="/assets/posts/20/IMG_1266.JPG" title="">
	<img src="/assets/posts/20/thumbs/IMG_1266.JPG">
</a>

<a href="/assets/posts/20/IMG_2438.JPG" title="">
	<img src="/assets/posts/20/thumbs/IMG_2438.JPG">
</a>

<a href="/assets/posts/20/IMG_1332.JPG" title="">
	<img src="/assets/posts/20/thumbs/IMG_1332.JPG">
</a>

<a href="/assets/posts/20/IMG_1317.JPG" title="">
	<img src="/assets/posts/20/thumbs/IMG_1317.JPG">
</a>

<a href="/assets/posts/20/IMG_1351.JPG" title="">
	<img src="/assets/posts/20/thumbs/IMG_1351.JPG">
</a>

<a href="/assets/posts/20/IMG_2419.JPG" title="">
	<img src="/assets/posts/20/thumbs/IMG_2419.JPG">
</a>

Martinovi se ale nesplnilo jeho přání a to, aby měl polovinu plavby slunce a druhou déšť. Pršet má začít až zítra a podle předpovědi docela silně, tak leda že bysme si plavbu zopakovali :-)

Kolem druhé hodiny odpolední jsme byli zpátky v kempu a Martin měl chuť na další výpravu. Našel turistickou trasu vzdálenou 40 km od kempu, která by měla trvat 2 - 3 hodiny (tam i zpět) s převýšením 400 metrů, což je vlastně o něco málo kratší trasa, než kterou jsme šli na ledovec Rob Roy, ale ještě o něco strmější.

Nikdo by se asi nenadál toho, že bych už byla utahaná natolik, abych hlasovala pro otevření si vínečka ve společenské místnosti s výhledy do lesa namísto této túry, ale opravdu, stalo se tak (pozn. předpokládám, že moji rodiče tomu nebudou chtít uvěřit :-)). Martin je prostě k neutahání... :-D

<a href="/assets/posts/20/IMG_1413.JPG" title="">
	<img src="/assets/posts/20/thumbs/IMG_1413.JPG">
</a>