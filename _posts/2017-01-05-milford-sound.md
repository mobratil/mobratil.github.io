---
layout: post
title: "Milford Sound"
date: 2017-01-05
backgrounds:
    - /assets/posts/20/IMG_1263.JPG
thumb: /assets/posts/20/thumbs/IMG_1263.JPG
---

Přišel den, na který jsme měli naplánovaný výlet lodí po fjordu. Je to jedna z hlavních věcí, o které jsme dopředu věděli, že určitě chceme na Novém Zélandu zažít. Problém ale je, že počasí si tu moc nenaplánujete, ale je to tak moc zajimavé místo, že si většina lidí objedná lístky s dostatečným předstihem (kolem dvou měsíců dopředu) i bez jistoty počasí.

My jsme nechali rezervaci jak kempu, tak lístků na poslední chvíli. Měli jsme tak docela štěstí, že na nás ještě nějaké lístky zbyly a je pravda, že předběžnou předpověď jsme již znali, a tak jsme se snažili trefit do co možná nejlepší předpovědi počasí.

Ráno jsme se probudili, otevřeli dveře karavanu a na obloze na nás vykoukla blankytně modrá obloha bez jediného mráčku, což je tady spíš rarita. Průvodce na lodi nám gratuloval, že jsme vyhráli jackpot a že máme absolutně "stunning weather" - ohromující počasí, které je zde jen vyjímečně.

Loď odplouvala v 10:30 hodin ráno z přístavu. Při plavbě jsme viděli jeden vodopád za druhým a také spoustu strmých skal padajících přímo do ledově studeného fjordu. Nelze slovy vyjádřit krásu okolní přírody. Chce to, aby to viděl každý na vlastní oči. Je to prostě nádhera!

<a href="/assets/posts/20/IMG_1263.JPG" title="">
	<img src="/assets/posts/20/thumbs/IMG_1263.JPG">
</a>

<a href="/assets/posts/20/IMG_1266.JPG" title="">
	<img src="/assets/posts/20/thumbs/IMG_1266.JPG">
</a>

<a href="/assets/posts/20/IMG_2438.JPG" title="">
	<img src="/assets/posts/20/thumbs/IMG_2438.JPG">
</a>

<a href="/assets/posts/20/IMG_1332.JPG" title="">
	<img src="/assets/posts/20/thumbs/IMG_1332.JPG">
</a>

<a href="/assets/posts/20/IMG_1317.JPG" title="">
	<img src="/assets/posts/20/thumbs/IMG_1317.JPG">
</a>

<a href="/assets/posts/20/IMG_1351.JPG" title="">
	<img src="/assets/posts/20/thumbs/IMG_1351.JPG">
</a>

<a href="/assets/posts/20/IMG_2419.JPG" title="">
	<img src="/assets/posts/20/thumbs/IMG_2419.JPG">
</a>

Kolem druhé hodiny odpolední jsme už byli zpátky v kempu a Martin měl chuť na další výpravu. V průvodci si tak vyhlídnul túru o délce 2 - 3 hodiny tam i zpět s převýšením 400 metrů, což je vlastně o něco málo kratší trasa, než kterou jsme šli na ledovec Rob Roy, ale ještě o něco strmější.

Já jsem ale hlasovala pro otevření vína z vinohradu Rabbit Hill, které jsme si koupili v oblasti Nelson na severu ostrova. Martin je prostě k neutahání, ale tohle jediné ho dokázalo přesvědčit o náhradě plánu... :-D

<a href="/assets/posts/20/IMG_1413.JPG" title="">
	<img src="/assets/posts/20/thumbs/IMG_1413.JPG">
</a>