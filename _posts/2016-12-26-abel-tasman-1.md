---
layout: post
title: "Abel Tasman NP - pěší výlet"
date: 2016-12-26
backgrounds:
    - /assets/posts/11/IMG_0578.JPG
thumb: /assets/posts/11/thumbs/IMG_0568.JPG
---

Národní park Abel Tasman je velký zhruba 20 na 25 km a téměř každý turista cestující po Jižním ostrově sem zavítá. V našem průvodci je dokonce zmínka, že park je oblíbený i mezi místními a hodně sem cestující obyvatelé města Christchurch. I tak si tento malý národní park dokáže velice dobře poradit s přílivem turistů, protože jsme neměli pocit, že bychom se kdekoliv tísnili.

Martin vymyslel následující plán - ve 12 hodin se přemístíme vodním taxikem z městečka Marahau, ve kterém jsme si udělali základnu do zátoky Anchorage a zpátky půjdeme pěší trasou podél pobřeží a přes přilehlé kopečky. Původně jsme chtěli jet až do zátoky Bark Bay, ale cesta zpět by trvala zhruba osm hodin, a tak jsme zvolili kratší trasu.

Na vodní taxik nás k našemu údivu nalodili na souši, zapřáhli nás za traktor a pomalu jsme vyrazili k pláži, kde nás teprve pustil na vodu. Po cestě nás kapitán vzal do zátoky Split Apple Rock, do které bychom se dnes rádi vyrazili koupat, dále jsme pokračovali přes ostrov Adele Island, na kterém jsme viděli lachtany a pak již do cílové stanice.

<a href="/assets/posts/11/IMG_1936.JPG" title="Vodní taxík">
	<img src="/assets/posts/11/thumbs/IMG_1936.JPG">
</a>

<a href="/assets/posts/11/IMG_0558.JPG" title="pláž Anchorage">
	<img src="/assets/posts/11/thumbs/IMG_0558.JPG">
</a>

Po vysazení na pláži jsme se vykoupali v moři, dali malou svačinku a vyrazili na trasu dlouhou 12,4 km. První kopec byl v tom vedru hodně obtížný, ale zbytek trasy vedl převážně po vrstevnici ve stínu stromů a palem, a tak byla cesta opravdu moc příjemná. Každou chvilku jsme stavěli ať už na pauzu, pouštění drona nebo jen kochání se.

<a href="/assets/posts/11/IMG_1987.JPG" title="cesta lesem">
	<img src="/assets/posts/11/thumbs/IMG_1987.JPG">
</a>

<a href="/assets/posts/11/IMG_0578.JPG" title="výhled po cestě na pláže">
	<img src="/assets/posts/11/thumbs/IMG_0578.JPG">
</a>

Zhruba v polovině cesty jsme narazili na pláž snů. Je až s údivem, že jsou pláže opravdu poloprázdné. Tahle pláž nám přišla jako takový malý ráj.

<a href="/assets/posts/11/IMG_2003.JPG" title="pláž snů">
	<img src="/assets/posts/11/thumbs/IMG_2003.JPG">
</a>

Kolem půl osmé jsme dorazili zpět do městečka Marahau. Udělali jsme si večeři a já jsem usnula jako špalek. Martin ještě asi nějakou dobu surfoval na internetu, protože je to konečně první místo s dobrým signálem a teď další den ráno, kdy píšu blog, tu ještě pochrupuje :-)