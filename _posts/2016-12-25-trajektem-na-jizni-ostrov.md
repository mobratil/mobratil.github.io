---
layout: post
title: "Trajektem na Jižní ostrov"
date: 2016-12-25
backgrounds:
    - /assets/posts/10/IMG_0505.JPG
thumb: /assets/posts/10/thumbs/IMG_1901.JPG
---
A je to tady! Cesta na Jižní ostrov. Budík jsme si nastavili na šestou ranní, abychom byli už v půl osmé na seřadišti na trajekt. Na Novém Zélandu se Vánoce slaví až 25. prosince, a tak jsme pluli v den jejich svátku. Mezi posádkou tak bylo možné najít několik vánočních skřítků a dalších pohádkových bytostí.

<a href="/assets/posts/10/IMG_1899.JPG" title="Pohádková bytost rozdávající vánoční cukroví">
	<img src="/assets/posts/10/thumbs/IMG_1899.JPG" width="75" height="75">
</a>

V průběhu tří a půl hodinové plavby jsme stihli vystřídat několik míst k sezení a vyhlídek. Mezi nejlepší bychom zařadili horní venkovní palubu a pak zadní vyhlídkovou dvoupatrovou sedací část. Dostali jsme vánoční koláček a ani jsme se nenadáli a byli jsme z trajektu venku.

<a href="/assets/posts/10/IMG_0510.JPG" title="Selfie na trajektu">
	<img src="/assets/posts/10/thumbs/IMG_0510.JPG" width="75" height="75">
</a>

<a href="/assets/posts/10/IMG_1901.JPG" title="Výhled na Jižní ostrov">
	<img src="/assets/posts/10/thumbs/IMG_1901.JPG" width="75" height="75">
</a>

Naše první zastávka na Jižním ostrově je samozřejmě neopomenutelný Národní park Abel Tasman s azurovým mořem a zlatými plážemi, který byl pojmenován po objeviteli Abelu Tasmanovi, který v roce 1642 jako první Evropan spatřil Nový Zéland.

> ### Něco málo k historii:
> *"Maorové u zdejšího pobřeží sezónně tábořili už zhruba od začátku šestnáctého století a několik stálých osad se uchytilo poblíž ústí řeky Awaroa. V roce 1642 zakotvily poblíž Wainui u Golden Bay dvě lodě Abela Tasmana, jenž při srážkách s muži kmene Ngati Tumatakokiri, přišel o čtyři muže a následně zdejší břehy opustil. V roce 1827 se tu krátce zastavil Francouz Dumont d'Urville a prozkoumal oblast mezi Marahau a Torrent Bay, ale první stálá evropská vesnice zde vznikla teprve o 23 let později. První osadníci se pustili do kácení a těžby, vypalování a mýcení lesa a pokračovali tak dlouho, dokud zde nezbyly jen hlodaše a kapradí. V současnosti zde naštěstí mnoho stop po jejich invazi nenajdete a zdejší vegetace se zcela obnovila."*
> <br> -- Rough Guides 2015
> <p><a href="/assets/posts/10/IMG_0578.JPG" title="Ochutnávka Abela Tasmana"><img src="/assets/posts/10/thumbs/IMG_0578.JPG" width="75" height="75"></a>