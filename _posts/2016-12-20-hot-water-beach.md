---
layout: post
title: "Hot water beach"
date: 2016-12-20
backgrounds:
    - /assets/posts/5/IMG_0202.JPG
thumb: /assets/posts/5/thumbs/IMG_0163.JPG
---

Před odjezdem do kempu u Hot Water Beach jsme se rozhodli sejít ještě jednou na pláž Hahei a vykoupat se v oceánu. Když jsme dorazili na pláž, foukal studený vítr a byly vlny. Martin byl ale odhodlaný a na chvilku do vody vlezl, ale spíš tak aby se neřeklo :-P Co jsme tak koukali, tak odpolední skupina kajákářů už neměla takovou pohodu jako my ráno.

Po návratu ke karavanu jsme nasedli a vyrazili do vyhlídnutého kempu. Po registraci jsme zaparkovali na vyhrazeném místě s přípojkou na elektřinu a šli jsme obhlídnout terén. Na recepci jsme dostali instrukce, že pro dnešní den je nejlepší čas na kopání bazénku s vyvěrající vodou od pěti do devíti večer s tím, že v sedm to bude nejlepší. K tomu, aby se mohlo kopat je zapotřebí, aby byl odliv, jelikož jinak je pramen pod vodou.

<a href="/assets/posts/5/IMG_0197.JPG" title="Selfie">
	<img src="/assets/posts/5/thumbs/IMG_0197.JPG" width="75" height="75">
</a>

Zapůjčili jsme si tedy lopatku na písek a vyrazili jsme na pláž. Neočekávali jsme nic závratného a určitě ne žádný super teplý pramen, ale to co nás čekalo, opravdu předčilo naše očekávání. Nejen že byl pramen tak horký, že v místě, kde vyvěrá, se nedalo šlápnout, ale kolem to bylo nahemžené tolika lidmi, že to vypadalo spíš jako v Podolí v bazénu v plné sezóně. Každý měl svojí lopatičku a snažil se uzmout si co nejvíc z toho proudu tak, aby tekl právě do jeho bazénku. My jsme si udělali jen malinký bazének, abychom si ohřáli nohy a spíš jsme se koukali na ostatní, jak se rochní.

<a href="/assets/posts/5/IMG_1545.JPG" title="Dron na pláži">
	<img src="/assets/posts/5/thumbs/IMG_1545.JPG" width="75" height="75">
</a>

Po návratu do kempu jsme si šli udělat večeři do společné kuchyňky, ve které bylo možné vidět rozdílnost kultur už jenom v tom, co si kdo vaří. My jsme si udělali kuřecí maso na cibulce a paprice s vařeným bramborem. Zvláštností bylo, že ačkoliv v kuchyňce vařilo hodně lidí, nikde nezůstávalo špinavé nádobí. Všichni hned umyli to, co použili a vrátili na původní místo, aby to mohl použít někdo další.

