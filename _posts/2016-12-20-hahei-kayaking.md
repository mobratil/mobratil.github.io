---
layout: post
title: "Kayaking"
date: 2016-12-20
backgrounds:
    - /assets/posts/4/PC190807.JPG
thumb: /assets/posts/4/thumbs/PC190788.JPG
---

Brzy ráno jsme vstali na východ slunce, udělali si snídani, pobalili pár věcí s sebou na výlet a vyrazili na místo setkání se skupinou kajakářů.

<a href="/assets/posts/4/PC190820.JPG" title="Naše skupinka">
	<img src="/assets/posts/4/thumbs/PC190820.JPG" width="75" height="75">
</a>

V 08:45 jsme byli na místě spolu s dalšími pěti lidmi - skladba byla následující: my dva z ČR, dvě Němky, jedna Japonka, jeden Ital, jedna Australanka a novozélandský průvodce. Během následujících třiceti minut nás náš průvodce Jacob proškolil jak pádlovat, jak používat pedály na ovládání kajaku, jakým způsobem používat suknici na kajaku, kde jsou úložné prostory apod. a mohli jsme vyrazit. Počasí bylo nadmíru hezké, dokonce nefoukal ani vítr a nebyly vlny. Jacob nám cestou říkal něco málo z historie Nového Zélandu a vzal nás na místo, kde se vyskytují rejnoci. Bohužel jsme žádného neviděli, ale za to jsme viděli spoustu medúz. Propluli jsme dvě zátoky a v jedné jsme si udědali pauzu na občerstvení. Mohli jsme si vybrat jestli si dáme raději kapučíno, cafe latte, espresso, horkou čokoládou nebo čaj. Docela nás zajímalo, jakým způsobem to bude všechno připravovat, ale k našemu údivu dokázal udělat i našlehané horké mléko. Než bylo vše nachystané, měli jsme čas se projít po pláži až ke Cathedral Cove, která je opravdu moc pěkná. Zhruba po půl hodině času na procházku a občerstvení jsme vyrazili pomalu zpátky na pláž Hahei, odkud jsme ráno vyplouvali. Výlet byl tak akorát dlouhý a absolutně splnil naše očekávání.

<a href="/assets/posts/4/PC190805.JPG" title="Sehraný tým">
	<img src="/assets/posts/4/thumbs/PC190805.JPG" width="75" height="75">
</a>

Po návratu k našemu obytňáku jsme si udělali rychlý oběd a teď si dáváme relax. Jelikož nám už skoro došla všechna voda a potřebujeme se připojit na elektřinu, rozhodli jsme se, že dnešní noc pojedeme do placeného kempu, kde budeme moct všechno doplnit a ráno se pořádně vysprchovat. Máme vyhlídnutý kemp hned u pláže Hot Water Beach, na kterou vyvěrá teplý pramen. Stačí tedy vyhrabat trochu písku kousek od vstupu do vody, nechat jí zatopit a pak už si jen užívat teplé lázně. Přemýšlíme, že tam vyrazíme na večer, ale uvidíme, jak se nám bude chtít.

<a href="/assets/posts/4/IMG_0122.JPG" title="Vyplavená mořská panna">
	<img src="/assets/posts/4/thumbs/IMG_0122.JPG" width="75" height="75">
</a>

Počasí nám jinak přeje víc než jsme očekávali, ale karavan naštěstí dobře ventiluje a není v něm vedro. Venku před karavanem se ale moc sedět nedá, maximálně tak patnáct minut. Myslíme si ale, že takovéto počasí nám celou dobu asi nevydrží, obzvláště ne na Jižním ostrově, který je chladnější než Severní, a tak si to užíváme :-)

