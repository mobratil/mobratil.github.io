---
layout: post
title: "Ledovec Rob Roy"
date: 2017-01-02
backgrounds:
    - /assets/posts/17/IMG_1071.JPG
thumb: /assets/posts/17/thumbs/DJI_0016.JPG
---
V průvodci jsme si našli nejlákavější turistickou trasu široko daleko a to 4-hodinový trek (tam i zpět) k ledovci Rob Roy. Navigace nám ukázala, že parkoviště Raspberry Creek, od kterého se na trasu vychází, je cca 80 km daleko, a tak jsme brzy ráno vyrazili.

Zhruba po půl hodině cesty bez jakéhokoliv předchozího upozornění (ani v průvodci nic nepsali) přešla krásná asfaltová silnice v prašnou cestu, která ale neměla vyjeté dva pruhy, ve kterých by se dalo držet, ale po celé délce cesty byly příčné varhánky jeden za druhým a ty nás čekaly ještě dalších 30 kilometrů.

Chvíli jsme váhali, jestli v cestě pokračovat, když nemáme terénní auto, ale obytňák, ale nakonec jsme se rozhodli, že to nevzdáme. Protože byla cesta vcelku rovná, Martin jel rychlostí kolem 90 km/hod, abychom přes ty varhánky spíš klouzali. V nižší rychlosti to vypadalo, že se nám obytňák rozsype.

Zhruba čtyři kilometry před cílem jsme narazili na další zádrhel a to potoky, které vedly přes cestu a bylo potřeba je přebrodit. Spousta osobních aut to vzdala, avšak my jsme se rozhodli, že to nevzdáme (pozn. v cíli bylo vícero obytných vozů a dokonce i větších).

Na turistickou trasu jsme se vydali vybaveni svačinkou, tentokrát již i pláštěnkami a dobrou náladou. Trek jako takový nebyl zas až tak jednoduchý jak se psalo v průvodci a docela jsme se zapotili. Na začátku cesty jsme museli přejít po závěsném mostě a pak už jen vzhůru.

<a href="/assets/posts/17/IMG_1015.JPG" title="Schody přes plot">
	<img src="/assets/posts/17/thumbs/IMG_1015.JPG">
</a>

<a href="/assets/posts/17/IMG_1025.JPG" title="Závěsný most">
	<img src="/assets/posts/17/thumbs/IMG_1025.JPG">
</a>

Vyhlídky byly celkem dvě - Lower Valley Lookout (spodní vyhlídka) a Upper Valley Lookout (horní vyhlídka). Samozřejmě jsme se nespokojili se spodní vyhlídkou. Na konci cesty u horní vyhlídky jsme byli odměněni neuvěřitelným výhledem na několik vodopádů, které tekly zpod ledovce na vrcholu hory před námi.

<a href="/assets/posts/17/DJI_0016.JPG" title="Rob Roy Glacier">
	<img src="/assets/posts/17/thumbs/DJI_0016.JPG">
</a>

<a href="/assets/posts/17/IMG_1066.JPG" title="Selfie">
	<img src="/assets/posts/17/thumbs/IMG_1066.JPG">
</a>

<a href="/assets/posts/17/IMG_2320.JPG" title="Ranger Martin">
	<img src="/assets/posts/17/thumbs/IMG_2320.JPG">
</a>

Když jsme byli ještě na cestě na horní vyhlídku, cestou jsme slyšeli podivný rachot. Připomínalo to helikoptéru, ale ne až tak úplně. Když jsme dorazili nahoru, turisté, co se již vraceli, říkali, že zrovna spadnul kus ledovce a že to byla pěkná podívaná. Ledovec je dostatečně daleko přes jedno údolí, a tak nehrozí žádné nebezpečí a sesuvy se dají pěkně pozorovat. My jsme měli štěstí na dva menší.

Po půlhodinovém kochání a svačině jsme vyrazili zpět k autu a rychle přes potoky zpět, protože v předpovědi bylo, že má začít pršet a tady se vše hned rozvodňuje.

<a href="/assets/posts/17/IMG_1083.JPG" title="Kámen u potoka">
	<img src="/assets/posts/17/thumbs/IMG_1083.JPG">
</a>

Jen co jsme překonali prašnou cestu, na první zastávce jsme zastavili, abychom si udělali kafe a zkontrolovali stav vozidla. Po cestě jsme ztratili záslepku na odpad vody (naštěstí je tam ještě i kohout, takže to neteče) a vyklepaly se tři ze čtyř šroubů u mřížky od větrání, tak jsme to prozatimně spravili a až pojedeme kolem nějakého obchodu pro kutily, musíme koupit nové :-) Pneumatiky a další části to k našemu údivu přežily. Jen tlumiče asi dostaly trochu zabrat.

Každopádně na konci jsme si plácli, že jsme fakt dobrodruzi a že tohle by si jen tak někdo s obytňákem nedovolil. Příště ale raději s Jeepem!