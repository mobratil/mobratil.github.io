---
layout: post
title: "Cesta do Milford Soundu"
date: 2017-01-04
backgrounds:
    - /assets/posts/19/IMG_2364.JPG
thumb: /assets/posts/19/thumbs/IMG_2364.JPG
---

Milford Sound se nachází v odlehlé jihozápadní části Jižního Ostrova. Vyrazili jsme tak ještě před cestou na nákup potravin, abychom měli dostatek jídla na celou dobu, co v Milford Soundu budeme pro případ, že by tam nebyl žádný obchod, ani jiná možnost stravování.

V Milford Soundu není ani možnost natankovat - poslední možnost natankovat byla městečku v Te Anau, které je vzdálené 120 km. Je tudíž potřeba počítat s cestou tam i zpět. Kousek před Milford Soundem jsme viděli akorát "emergency petrol" - neboli pouze v případě nouze. Cena tam raději nebyla ani uvedená. O telefonním signálu se tam už vůbec nedá mluvit.

Ale abychom se vrátili zpět k cestě... Navigace nám ukazovala, že máme před sebou zhruba 300 km cesty a kolem 5 hodin jízdy, což se nám zdálo divné, a tak jsme si říkali, co nás to zase asi tak čeká za silnici. Nakonec jsme zjistili, že navigace snad počítá i s tím, že se pořád staví na krásné vyhlídky a pak také další důležitou údržbu vozu jako je smutné vyndavání mrtvého vrabčáka z předního znaku auta, kam se bohužel vklínil, když nestihnul překličkovat před autem. Naše auto tak dostalo křídla, která přesně tvořila "véčko" ve znaku "VW". Uznáváme, že se jedná o trošku černý humor... :-( Pro otrlejší nabízíme <a href="/assets/posts/19/IMG_2372.JPG" title="Volkswagen dává křídla :-(">odkaz</a>.

Cestou jsme viděli jediné alpínské papoušky na světě - nestory kea - zvané také lapky Jižních Alp. Nestor kea má ostře zelenou barvu. Aktuální počet těchto opeřenců se odhaduje na necelých pět tisíc. Jsou opravdu rozkošní a člověk má chuť si je pomazlit. Mají houpavý styl chůze, vůbec se nebojí a pro jídlo jsou ochotni pózovat i před objektivy fotoaparátů. Jejich krmení je ale zakázáno, protože by si v zimě, poté co odjedou turisté, neuměli najít potravu. Samozřejmě je tu všichni krmí, což je vidět i na fotce, kdy mu pasažéři vozu před námi hodili chips.

<a href="/assets/posts/19/IMG_2380.JPG" title="Papoušek Nestor Kea">
	<img src="/assets/posts/19/thumbs/IMG_2380.JPG">
</a>

Náš turistický průvodce praví, že Milford Sound je překvapivě nejkrásnější za deště, kdy se na svazích objevují spontánní vodopády. Na tomto místě prší průměrně 180 dní v roce, kdy tu celkem spadne neuvěřitelných 7 metrů srážek. Loňský rok byl dokonce nadprůměrný - pršelo 200 dní a srážek spadlo 10,1 metrů. Když jsme ale dorazili na místo, svítilo tady krásně sluníčko a vůbec jsme se nezlobili, že neprší.

Zítra se chystáme na dvou a půl hodinovou plavbu po fjordu na velké plachetnici. Počasí by nám snad mělo také přát, tak už se těšíme. Martin by byl nejraději, kdyby polovinu plavby svítilo sluníčko a polovinu pršelo, abychom viděli ty spontánní vodopády a také duhu, tak uvidíme, jestli mu to vyjde :-)

<a href="/assets/posts/19/IMG_1208.JPG" title="Milford Sound">
	<img src="/assets/posts/19/thumbs/IMG_1208.JPG">
</a>

<a href="/assets/posts/19/IMG_1198.JPG" title="Erika v Milford Soundu">
	<img src="/assets/posts/19/thumbs/IMG_1198.JPG">
</a>

<a href="/assets/posts/19/IMG_1204.JPG" title="Martin v Milford Soundu">
	<img src="/assets/posts/19/thumbs/IMG_1204.JPG">
</a>

<a href="/assets/posts/19/IMG_1230.JPG" title="Selfie">
	<img src="/assets/posts/19/thumbs/IMG_1230.JPG">
</a>

<a href="/assets/posts/19/IMG_1238.JPG" title="Stín a Erika">
	<img src="/assets/posts/19/thumbs/IMG_1238.JPG">
</a>
