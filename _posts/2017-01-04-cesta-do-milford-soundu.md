---
layout: post
title: "Cesta do Milford Soundu"
date: 2017-01-04
backgrounds:
    - /assets/posts/19/IMG_2364.JPG
thumb: /assets/posts/19/thumbs/IMG_2364.JPG
---

Ráno jsme vyrazili na nákup potravin, abychom měli dostatek jídla na celou dobu, co budeme v Milford Soundu pro případ, že by tam nebyl žádný obchod, ani jiná možnost stravování. Milford Sound je totiž v odlehlé jihozápadní oblasti Jižního Ostrova, kde není ani možnost natankovat diesel či benzín. Po cestě jsme viděli akorát jednu možnost tankování, kde bylo napsáno "pouze v případě nouze". Cena tam nebyla raději uvedená. O telefonním signálu se tady už vůbec nedá mluvit. Jediné místo, kde je možné se připojit, je na recepci v kempu, kde mají asi vlastní dokrývač.

Ale abychom se vrátili zpět k cestě... Navigace nám ukazovala necelých 300 km cesty a cca 5 hodin jízdy, což se nám zdálo divné, a tak jsme si říkali, co nás to zase asi tak čeká za silnici. Nakonec jsme zjistili, že navigace snad počítá i s tím, že se pořád staví na krásné vyhlídky a pak také další důležitou údržbu vozu jako je smutné vyndavání mrtvého vrabčáka z předního znaku auta, kam se bohužel vklínil, když nestihnul překličkovat před autem.

Cestou jsme viděli jediné alpínské papoušky na světě - nestory kea - zvané také lapky Jižních Alp. Nestor kea má ostře zelenou barvu. Aktuální počet těchto opeřenců se odhaduje na necelých 5 tisíc. Jsou opravdu rozkošní a člověk má chuť si je pomazlit. Mají houpavý styl chůze, vůbec se nebojí a pro jídlo jsou ochotni pózovat i před objektivy fotoaparátů. Jejich krmení je ale zakázáno, protože by si v zimě, poté co odjedou turisté, neuměli najít potravu.

<a href="/assets/posts/19/IMG_2380.JPG" title="Papoušek Nestor Kea">
	<img src="/assets/posts/19/thumbs/IMG_2380.JPG">
</a>

Náš průvodce praví, že Milford Sound je překvapivě nejkrásnější za deště, kdy se na svazích objevují spontánní vodopády. Na tomto místě prší průměrně 180 dní v roce, kdy tu celkem spadne neuvěřitelných 7 metrů srážek. Když jsme ale dorazili na místo, svítilo tady krásně sluníčko a vůbec jsme se nezlobili, že neprší.

Zítra se chystáme na dvou a půl hodinovou plavbu po fjordu na velké plachetnici. Počasí by nám snad mělo také přát, tak už se těšíme. Martin by byl nejraději, kdyby polovinu plavby svítilo sluníčko a polovinu pršelo, abychom viděli ty spontánní vodopády a také duhu, tak uvidíme, jestli mu to vyjde :-)

<a href="/assets/posts/19/IMG_1208.JPG" title="Milford Sound">
	<img src="/assets/posts/19/thumbs/IMG_1208.JPG">
</a>

<a href="/assets/posts/19/IMG_1198.JPG" title="Erika v Milford Soundu">
	<img src="/assets/posts/19/thumbs/IMG_1198.JPG">
</a>

<a href="/assets/posts/19/IMG_1204.JPG" title="Martin v Milford Soundu">
	<img src="/assets/posts/19/thumbs/IMG_1204.JPG">
</a>

<a href="/assets/posts/19/IMG_1230.JPG" title="Selfie">
	<img src="/assets/posts/19/thumbs/IMG_1230.JPG">
</a>

<a href="/assets/posts/19/IMG_1238.JPG" title="Stín a Erika">
	<img src="/assets/posts/19/thumbs/IMG_1238.JPG">
</a>
