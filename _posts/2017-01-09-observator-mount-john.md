---
layout: post
title: "Observatoř Mount John"
date: 2017-01-09
backgrounds:
    - /assets/posts/23/IMG_2645.JPG
thumb: /assets/posts/23/thumbs/IMG_2644.JPG
---

Ve čtvrt na dvě v noci jsme vyrazili na horu Mount John, abychom se zúčastnili noční prohlídky, ale silnice pod horou byla uzavřena závorami. Na ceduli bylo napsáno, že silnice může být uzavřena z důvodu silného větru, sněhu, případně v závislosti na dalších podmínkách. Usoudili jsme tak, že tam bude asi foukat, protože jsme při včerejší cestě hodně odolávali nárazovému větru i v údolích.

Ráno jsme se probudili do krásného slunečného dne, kdy jsme mohli zase po dlouhé době otevřít všechny dveře a vystrčit bosé nožky z postele a bylo nám krásně teplo :-) V klidu jsme se nasnídali a vyrazili "dronovat". Martin konečně natočil našeho obytňáka jak jede po silnici.

<a href="/assets/posts/23/IMG_2633.JPG" title="Dobré ráno">
	<img src="/assets/posts/23/thumbs/IMG_2633.JPG">
</a>

<a href="/assets/posts/23/IMG_2632.JPG" title="Obytňák u jezera">
	<img src="/assets/posts/23/thumbs/IMG_2632.JPG">
</a>

Poté, co se nám vybily baterky v dronovi, vyrazili jsme opět k observatoři. Tentokrát byla silnice průjezdná, a tak jsme se vydali do serpentin. Jakmile jsme se vyšplhali na vrchol, pochopili jsme, proč byla silnice v noci uzavřená. V době, kdy jsme se nahoře pohybovali, se vítr pohyboval v rozmezí od 40 do 60 km za hodinu.

<a href="/assets/posts/23/IMG_1733.JPG" title="Vítr dosahoval až 60 km/h">
	<img src="/assets/posts/23/thumbs/IMG_1733.JPG">
</a>

<a href="/assets/posts/23/IMG_2644.JPG" title="Pohled na budovy observatoře">
	<img src="/assets/posts/23/thumbs/IMG_2644.JPG">
</a>

<a href="/assets/posts/23/IMG_1736.JPG" title="Patka na stranu">
	<img src="/assets/posts/23/thumbs/IMG_1736.JPG">
</a>

V kavárně "Astro Cafe" u observatoře jsme si dali kávu a nechali se zlákat patnáctiminutovou prohlídkou observatoře. Z patnácti minut se vyklubala třičtvrtěhodina zajímavého povídání, ukázek a zkoušení nás naším průvodcem... Chvílemi jsme si připadali jako ve škole u tabule :-D Viděli jsme tak nejstarší observatoř Nového Zélandu a pak také nejmodernější a největší observatoř na Novém Zélandu, která je hned o kousek vedle.

<a href="/assets/posts/23/IMG_2657.JPG" title="Kafe a jezerní démon v pozadí">
	<img src="/assets/posts/23/thumbs/IMG_2657.JPG">
</a>

<a href="/assets/posts/23/IMG_1738.JPG" title="Na prohlídce observatoře">
	<img src="/assets/posts/23/thumbs/IMG_1738.JPG">
</a>

<a href="/assets/posts/23/IMG_2671.JPG" title="Zkoušení jako ve škole :-)">
	<img src="/assets/posts/23/thumbs/IMG_2671.JPG">
</a>

<a href="/assets/posts/23/IMG_1742.JPG" title="V kopuly s teleskope">
	<img src="/assets/posts/23/thumbs/IMG_1742.JPG">
</a>

Na konci prohlídky zbyl čas na otázky, a tak jsme se zeptali, jestli byla v noci cesta uzavřená z důvodu silného větru. No... dostali jsme odpověď, že v noci na vrcholu foukal vítr o rychlosti 121 km za hodinu... Úúúúúúúúúú, tak tomu už jsme rozuměli dokonale :-D

Po této pěkné zastávce jsme vyrazili přes město Tekapo, kde jsme se zastavili u kamenného kostela, do města Geraldine. Ještě k tomu kamennému kostelu - byl postaven v roce 1935 a je to tu velká věc, ale pro Evropany asi lehce zanedbatelná. Je to asi jako by Novozélanďan přijel do ČR a divil se, proč je u nás tak populární "Pančavský vodopád" v Krkonoších, když měří "pouhých" 148 metrů. Stejně jako pro nás jsou vodopády na našem území hodně vzácné, tak i malé historické budovy na Novém Zélandu jsou opravdu hodně důležité pro ně.

<a href="/assets/posts/23/IMG_1751.JPG" title="'Historický' kostel z roku 1935">
	<img src="/assets/posts/23/thumbs/IMG_1751.JPG">
</a>

Městečko Geraldine je po cestě naším směrem, a tak jsme se rozhodli tu zastavit, protože tu je kemp s dobrým hodnocením. Jak kemp, tak i městečko nás moc pěkně překvapilo. Ve městě je spousta útulných kavárniček a roztomilé centrum s malým kinem, historickým muzeem, ve kterém je k vidění největší pletený svetr světa (tam se chystáme zítra), spousta drobných obchůdků s lokální módou, kuchyňskými potřebami, nábytkem, doplňky a podobně - a to vše je možné vidět z krásných výloh, které jsou umístěné podél úhledně udržované hlavní třídy.

