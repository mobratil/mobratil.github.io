---
layout: post
title: "Te Anau"
date: 2017-01-06
backgrounds:
    - /assets/posts/21/IMG_1515.JPG
thumb: /assets/posts/21/te-anau-glowworm-caves-fiordland.jpg
---

V noci začalo pršet a ráno jsme v Milfordu přímo z kempu viděli vodopády i tam, kde by se nám ani nesnilo, a tak jsme se ještě na chvilku zastavili v přístavu opodál, odkud vyplouvají všechny lodě, abychom se podívali, jak vypadá Milford za deště. Musíme uznat, že i za deště má své kouzlo.

<a href="/assets/posts/21/IMG_1436.JPG" title="Milford Sound za deště">
	<img src="/assets/posts/21/thumbs/IMG_1436.JPG">
</a>

<a href="/assets/posts/21/IMG_1466.JPG" title="Papoušek Nestor Kea">
	<img src="/assets/posts/21/thumbs/IMG_1466.JPG">
</a>

<a href="/assets/posts/21/IMG_1472.JPG" title="Spontánní vodopády">
	<img src="/assets/posts/21/thumbs/IMG_1472.JPG">
</a>

<a href="/assets/posts/21/IMG_2470.JPG" title="Opar">
	<img src="/assets/posts/21/thumbs/IMG_2470.JPG">
</a>

<a href="/assets/posts/21/IMG_1484.JPG" title="Rozkvetlá louka">
	<img src="/assets/posts/21/thumbs/IMG_1484.JPG">
</a>

Po této krátké zastávce, jelikož se tam vůbec nedalo najít místo k zaparkování, jsme se vydali na cestu do Te Anau. Cestu, příjezd na místo, zakempování a další úkony jsme tentokrát nijak neuspěchávali a prostě jsme nechali čas tak nějak plynout.

<a href="/assets/posts/21/IMG_1505.JPG" title="Beruška">
	<img src="/assets/posts/21/thumbs/IMG_1505.JPG">
</a>

Den jsme si trošku otočili a naplánovali si na pozdní odpoledne kino. Šli jsme na dokument o Národním parku Fiordland, který byl natočený chlapíkem, co už od osmdesátých let létá s helikoptérou právě v této oblasti. Chtěl tak, aby i lidé, kteří běžně nelétají, měli možnost vidět krásy přírody, kam nikdy nevstoupila lidská noha. Nechal pro tento účel vybudovat i vlastní kino právě ve městě Te Anau. V kině se samozřejmě promítají i jiné filmy, ale denně tu každou hodinu začíná tento dokument, který by měl vidět každý, kdo cestuje v této oblasti.

http://fiordlandcinema.co.nz/fiordland-on-film

Po shlédnutí dokumentu jsme se rozhodli, že ještě nemáme dost a že si zajdeme na poslední prohlídku toho dne do jeskyní Te Anau Glowworm Caves, která začínala ve 21:15 hodin. V této jeskyni jsou vidět mimo jiné krásy i "Glowworms", což jsou speciálí červi, kteří si k lovu potravy tvoří lepkavou udičku, která na konci světélkuje. Tento způsob lovu je velice účinný - drobný hmyz přiláká světýlko, přiblíží se a chytne se do pasti.

Ale abychom to nebrali od konce... V Te Anau jsme nastoupili na loď a kapitán nás převezl na druhý břeh jezera k romanticky osvětlenému molu s cestičkou k jeskyním. Protože jsme byli poslední výprava toho dne, bylo nás pouze osmnáct, což nám vyhovovalo. Byli jsme rozděleni do dvou skupin po devíti a vyrazili jsme do jeskyní.

<a href="/assets/posts/21/IMG_1512.JPG" title="Na lodi">
	<img src="/assets/posts/21/thumbs/IMG_1512.JPG">
</a>

<a href="/assets/posts/21/IMG_1515.JPG" title="Na lodi">
	<img src="/assets/posts/21/thumbs/IMG_1515.JPG">
</a>

Byli jsme upozorněni na bezpečností pravidla, jelikož vstup je vysoký zhruba jeden metr a helmy tady nedostanete. Jen co jsme vstoupili do jeskyně, uslyšeli jsme ohromný hukot potoku, který jeskyní protéká. Na Novém Zélandu nejsou vodopády jen všude kam se podíváte, ale mají je dokonce i v jeskynních systémech... Po celé délce jeskyně je k vidění mnoho světélkujícíh červíků, respektive pouze jejich udičky.

V poslední části prohlídky nás čekala projížďka malou lodičkou v úplné tmě v naprostém tichu. Připadali jsme si tam jak pod noční oblohou plnou hvězd. Bylo to až trochu hypnotizující.

Protože se v jeskyni nesmělo fotit a upřímně by to ani bez pořádného fotoaparátu nešlo, vybrali jsme pro vás jednu z fotek na internetu, která přesně vystihuje toto místo.

<a href="/assets/posts/21/te-anau-glowworm-caves-fiordland.jpg" title="Te Anau Glowworm Caves">
	<img src="/assets/posts/21/te-anau-glowworm-caves-fiordland.jpg">
</a>

