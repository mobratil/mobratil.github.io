---
layout: post
title: "Společenstvo karavanu"
date: 2016-12-19
backgrounds:
    - /assets/posts/3/IMG_0086.JPG
thumb: /assets/posts/3/thumbs/IMG_1478.JPG
---


## Karavan

V pondělí jsme se vzbudili kolem šesté ráno a už kolem osmé jsme byli nasnídaný a připravený vyrazit pro náš nový pojízdný domov na dalších 25 dní. Půjčovna byla cca 30 minut pěšky od hotelu, a tak jsme vyrazili. Byli jsme tam jako jedni z prvních nedočkavců a začalo procesování zápůjčky. Po zhruba hodinovém papírování a představování obytného vozu, jsme konečně - za ohlasu teď již asi tak dalších deseti čekajících dvojic právě na ten na jejich vůz - mohli vyrazit.

Obytný vůz má automatické řazení se zajímavou řadící pákou, kterou jsem v životě neviděla. Martin si s tím ale hravě poradil hned od začátku. Já jsem se ujala role doplňovatelky navigace - Navigace: "Na dalším kruhovém objezdu vyjeďtě druhým výjezdem". Já: "Drž se v levém pruhu, dej přednost zprava." Navigace: "Na další křižovatce odbočte doprava." Já: "Dej přednost protijedoucím autům a pak vjeď do pruhu dál od nás." Musím říct, že mě to docela baví, ale Martin se jistojistě při projíždění Aucklandu zapotil, protože byl docela provoz.

Po ujetých prvních 100 kilometrech jsme zastavili u silnice na kafe. Martin vytáhnul moka konvičku, zrnknovou kávu a ruční mlýnek od Malisáka a začal s přípravou lahodného moku - proto se tomu asi říká moka konvička :-P Já jsem mezitím začala s vybalováním tašek do přihrádek "v podpalubí". Po této technické a velice důležité pauze jsme byli odhodlaný dokončit stanovený plán a to dostat se ke Cathedral Cove na poloostrově Coromandel.

pozn. Po cestě jsme narazili na křižovatku, kdy na naší straně byla značka "Dej přednost v jízdě" a auto přijíždějící zleva tam mělo značku "Stop". Do teď nevíme, kdo měl přednost, ale raději jsme ho nechali jet.

## Cathedral Cove

Hned při prvním parkování jsme se vcelku slušně zapotili. Já jsem totiž neodhadla délku vozu a radius, který je nutný k tomu, abychom zaparkovali do mnou vybraného místa (pozn. to místo bylo ale jediné volné). Martin to vzal ale jako výzvu a rozhodl se, že se tam vejdeme. Musím říct, že po tom, co jsme tam předvedli a že kvůli nám muselo nakonec jedno auto vyparkovat, jsme se po zaparkování raději rozhodli rychle opustit parkoviště a jít na procházku.

<a href="/assets/posts/3/IMG_0072.JPG" title="Konečně u moře">
	<img src="/assets/posts/3/thumbs/IMG_0072.JPG" width="75" height="75">
</a>

Konečně jsme viděli oceán! Došli jsme do zátoky Stingray Bay, kterou od Cathedral Cove dělí pouze výběžek skály zasahující do oceánu. Po cestě jsme potkali několik koz, které se s námi nechtěly kamarádit. Na písčité pláži bylo hodně vyplavených fialových medúz. Jedna byla dokonce asi metr vysoko na skále. Došlo nám tedy, že je odliv a že je pláž v době přílivu téměř zatopená. Sedli jsme si na písek a vychutnávali tu pohodu. Nevadilo ani, že bylo pod mrakem, protože i tak bylo příjemně teplo a alespoň jsme měli čas na aklimatizaci.

Na Coromandel Cove jsme se rozhodli, že ten den nedojdeme a že si půjdeme raději udělat večeři. Výlet k tomuto nádhernému přírodnímu úkazu s jeskyní, do které se dá vplout, jsme si tak naplánovali na další den na mořských dvojkajacích v malé skupině s průvodcem. Vyrážet budeme v 08:45 hodin ráno z pláže Hahei Beach a zpátky se vrátíme po třech a půl hodinách pádlování a pauze na občerstvení na pláži u Coromandel Cove.

Teď je 05:22 hodin ráno a já trpím nedospavostí. Martin tu vedle mě spokojeně odfukuje. V 05:45 hodin máme nastaveného budíka, abychom se v 05:53 podívali na východ slunce, protože dnes má být krásně a parkoviště, které je určené pro obytné vozy a je bez poplatku, je přímo nad skalami severovýchodním směrem s výhledem na oceán. Už teď se těším! A pak se taky těším až si uděláme snídani z čerstvého ovoce, co jsme si včera nakoupili a smícháme ho s jogurtem a pak vyrazíme na náš výlet!

Za zpěvu ptáčků, kteří pomalu vítají nový den, se pro teď loučíme :-)

<a href="/assets/posts/3/IMG_0066.JPG" title="Menší selfie">
	<img src="/assets/posts/3/thumbs/IMG_0066.JPG" width="75" height="75">
</a>